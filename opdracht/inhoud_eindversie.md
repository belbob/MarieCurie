| [Algemene vereisten](algemene_vereisten.md) | [Opdracht](../README.md) | [Inhoud van de eindversie](inhoud_eindversie.md)

<div style="text-align: right">PORTFOLIOWERK - HET JAARWERK: EEN BIOGRAFIE</div>
---

## Inhoud van de eindversie

- Verzorgd titelblad, met daarop minstens de naam van de betrokken persoon,… Je eigen naam, klas en schooljaar mogen bij op dit voorblad, maar kunnen ook op een ander blad komen.
- Overzichtelijke inhoudstafel.
- Voorwoord: dit schrijf je bij het begin van je jaarwerk en zoektocht. Je beschrijft waarom je de betrokken persoon hebt gekozen en wat je hoopt te weten te komen.
- De uitgewerkte biografie zelf, waarin de volgende elementen verwerkt worden:
  - de historische en culturele achtergrond waarbinnen het leven van je hoofdfiguur zich afspeelt, zijn/haar afkomst en de tijd waarin hij/zij leefde.
  - de biografie in hoofdstukken (vb. Kindertijd, jeugd, de fasen in zijn/haar leven, dood). Je schrijft doorlopende tekst, eigenhandig gekozen op basis van je nota’s bij het verwerken van jouw bronnen. Indien je tekst gebruikt uit uw bronnen, geef je het weer als een citaat en vermeld je de bron.
  - Terugblik op het leven van de persoon: hierin maak je een samenvatting van het leven van jouw persoon. Je benoemt de belangrijke momenten in zijn/haar leven, de gevolgen die zij hadden voor de persoon zelf, de invloed van zijn/haar omgeving, de tragiek al dan niet, de reden van zijn/haar succes. Dit is het echte ‘portret’ van jouw persoon.
  - Je probeert te achterhalen, soms te raden, hoe de persoon geworden is tot wat hij/zij is.
- Besluit: je beschrijft wat dit werk jou heeft gebracht, of je verwachtingen zijn ingelost, wat je ontdekt hebt, waarin je ontgoocheld bent, inzichten over jezelf in jouw werkproces.
- Bibliografie: je vermeldt de bronnen die je raadpleegde: de boeken, kranten, tijdschriften, documentaires, internetartikels, mogelijke interviews die je gebruikte.
- Bijlagen: wanneer je musea hebt bezocht of een reis gemaakt naar de geboortestreek van jouw persoon, interviews hebt afgenomen van personen die nu in een stichting werken van jouw persoon, interviews van personen die jouw persoon nog gekend hebben, dan kan je op deze plek toegevoegd worden.
- Illustraties: tussen en in jouw tekst breng je toepasselijke illustraties aan. Minstens drie illustraties zijn van eigen hand waaronder minstens een portret van de beschreven persoon. Je kan tekst ook verrijken met ander beeldmateriaal, uitspraken van de persoon, brieven, documenten, enz.
